# Networking Nedir ?
Network kelime anlamı olarak “ağ” demektir. En basit haliyle ağ; birden fazla yapının birbiriyle bağlantılı olmasıdır. Bunu arkadaş grubuna benzetebiliriz: Herkes birbiriyle iletişim kurar, bilgi paylaşır ve bu yapı bir düzen içinde ilerler.

Networking ise iki veya daha fazla cihazın belirli kurallar ve protokoller çerçevesinde birbirleriyle iletişim kurması ve veri alışverişi yapabilmesidir.

Birkaç örnek verecek olursak:

- Evdeki bilgisayarın moden üzerinden internete çıkması.
- Bir şirket içindeki çalışanların aynı dosya sunucusuna erişmesiç
- Bir web sunucusunun HTTP isteğine cevap vermesi.

Buradaki temel kavram iletişimdir. Cihazlar birbirlerini tanır, veri gönderir ve veri alır.
# Network Nasıl Çalışır ?

Bir ağın nasıl çalıştığını anlayabilmek için temel kavramları bilmek gerekir. Ağ iletişimi rastgele değil, belirli bir düzen ve sıra içerisinde gerçekleşir.

Örneğin bir web sitesine girince şu adımlar yaşanır:

- Kullanıcı tarayıcıya bir alan adı yazar.
- DNS sistemi bu alan adını IP adresi ile eşleştirir.
- Hedef IP adresine TCP bağlantısı kurulur.
- HTTP isteği sunucuya gönderilir.
- Sunucu yanıt döndürür ve içerik kullanıcıya ulaşır.

Bu akışı tamamen anlamak için birkaç terimi bilmemiz gerekir.Bunları diğer yazılarda öğreneceğiz.

